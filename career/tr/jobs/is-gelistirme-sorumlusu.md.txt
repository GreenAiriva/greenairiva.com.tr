---
layout: none
---

## Pozisyon: İş Geliştirme & Fon Bulma Sorumlusu

### İş Tanımı
GreenAiriva, şehir içi hava kalitesini iyileştirmek ve sera gazı emisyonlarını azaltmak amacıyla geliştirilmiş yenilikçi, güneş enerjisiyle çalışan hava arıtma sistemleri geliştiren bir çevre teknolojileri girişimidir.  
Projemiz, TÜBİTAK ve uluslararası fon destekleri hedefleyen, yüksek teknoloji odaklı bir Ar-Ge süreci içermektedir.  
İş Geliştirme & Fon Bulma Sorumlusu olarak, yerel yönetimler, sanayi bölgeleri ve yatırımcılarla iletişim kurarak proje iş birliklerini geliştirecek, hibe ve yatırım başvurularını yürüteceksiniz.

### Görev ve Sorumluluklar
- Belediyeler, OSB’ler ve potansiyel kurumsal müşteriler ile iş geliştirme faaliyetleri yürütmek
- Yerli ve yabancı hibe programları (TÜBİTAK, Horizon Europe, EIC vb.) için başvurular hazırlamak
- Yatırımcı sunumlarını ve iş planlarını hazırlamak
- Niyet mektupları ve iş birliği anlaşmaları toplamak
- Pazar araştırması ve rekabet analizi yapmak
- Satış ve gelir modeli stratejilerinin geliştirilmesine katkı sağlamak
- Proje tanıtımları için etkinlik, fuar ve toplantılara katılım sağlamak

### Aranan Nitelikler
- İşletme, ekonomi, mühendislik veya ilgili alanlarda lisans derecesi
- Proje yönetimi ve/veya iş geliştirme alanında deneyim (hibe/yatırım süreçleri bilgisi avantajdır)
- Sunum ve raporlama becerilerinde güçlü, analitik düşünme yeteneği gelişmiş
- Yazılı ve sözlü iletişim becerileri yüksek, İngilizce bilgisi tercih sebebidir
- Startup ekosistemi ve Ar-Ge projelerine aşinalık avantajdır
- Ankara merkezli projelere gerektiğinde fiziksel olarak katılım sağlayabilme

### Fırsatlar ve Yan Haklar
- Yenilikçi bir çevre teknolojisi girişiminin kurucu ekibinde yer alma
- TÜBİTAK, AB ve teknopark destekli projelerde aktif rol
- Teknopark başvurusu onaylandığında sigorta ve vergi avantajlarından yararlanma
- Proje bazlı maaş (hibe desteği sağlandığında ödeme)
- Uzun vadede hisse opsiyonu (equity / sweet equity modeli) ile ortaklık imkânı
- Esnek çalışma (remote/hybrid) imkânı

### Başvuru Süreci
Başvurular, GreenAiriva’nın başvuru sayfasındaki form üzerinden yapılacaktır.  
Form doldurulurken CV ve varsa proje/portföy linkleri eklenecektir.  
Başvurular için son tarih bulunmamaktadır, değerlendirmeler başvuru sırasına göre yapılacaktır.
